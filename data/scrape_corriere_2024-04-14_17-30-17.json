[
    {
        "URL_article": "https://www.corriere.it/salute/24_aprile_13/nostalgia-perche-si-prova-e-a-che-cosa-serve-f6696df6-47ef-4423-9b16-34a6e3da3xlk.shtml",
        "title": "Nostalgia: perch\u00e9 si prova e a che cosa serve",
        "content": "Individuata alla fine del Seicento, la nostalgia fu descritta come una misteriosa malattia che colpiva i mercenari svizzeri impegnati a combattere lontano dalla patria. A farli ammalare era soprattutto l\u2019ascolto di una musica tradizionale, il Canto dei vaccai, che veniva utilizzato nella valli alpine per richiamare le mucche dal pascolo, ma che evidentemente richiamava anche affetti lontani e forse perduti per sempre. I soldati diventavano tristi e svogliati, si rifiutavano di mangiare e di combattere, cercavano di tornare a casa, a rischio di essere fucilati per diserzione. Fino al termine dell\u2019Ottocento, la nostalgia \u00e8 stata ancora considerata una forma di disturbo psicologico/psichiatrico. Poi, con l\u2019arrivo della psicoanalisi e della fenomenologia, si \u00e8 giunti a reinterpretarla come un\u2019emozione complessa, allo stesso tempo piacevole e spiacevole, ma non per forza patologica. \u00abDiversi anni fa proposi di classificare cos\u00ec le nostalgie: secondo l\u2019oggetto, ad esempio il luogo natale o una persona importante nella nostra vita; secondo il tempo, ad esempio l\u2019infanzia o l\u2019adolescenza; secondo la relazione con ci\u00f2 di cui si ha nostalgia, che pu\u00f2 essere una relazione di stampo patologico, depressiva, ossessiva o eccessivamente idealizzante, oppure una relazione positiva che consente di mantenersi in contatto con il proprio passato, ma vivendo pienamente il presente\u00bb, aggiunge Peloso.\u00a0 \u00abIn essa sono coinvolti la memoria esplicita, l\u2019immaginazione mentale, il linguaggio, le capacit\u00e0 narrative e le emozioni. Secondo quanto indicato con un\u2019immagine molto efficace da due psicologi britannici, Martin Conway e Christopher Pleydell-Pearce, le memorie autobiografiche potrebbero essere viste come costruzioni dinamiche temporanee e volubili, ben rappresentabili visivamente come dei fogli scritti che volano continuamente all\u2019interno di un contenitore ventilato, e che si modificano a seconda del tipo di stimoli che continuano a ricevere. Da molto tempo sappiamo che il ricordare non consiste solamente nel riportare alla coscienza delle informazioni, ma che si tratta di un processo che riguarda esperienze complesse, costituite da percezioni, cognizioni, emozioni, che non sono solo riportate alla coscienza, ma contestualmente rielaborate in funzione del presente\u00bb. \u00abSe \u00e8 spesso considerato doloroso e inquietante, il rimpianto, come la nostalgia pu\u00f2 anche essere seducente. Infatti alimenta fantasie, che possono ammantarsi di un\u2019aura di dolce e al contempo dolorosa malinconia, quasi che l\u2019immaginazione potesse consentire ancora al momento presente di trovare soluzioni diverse rispetto a quelle che erano state trovate nel passato. E allora, pur provando tristezza, diventa possibile cullarsi nell\u2019idea che un giorno uno di quei sogni del passato che sono svaniti possa ancora realizzarsi. \u00c8 cos\u00ec che nel rimpianto si mescolano malinconia e speranza, consapevolezza e illusione, in una vera e propria ambivalenza emotiva. \u00abQuindi il rimpianto, che si concentra solo su azioni ed eventi del passato ritenuti significativi, da un punto di vista psicologico svolge una funzione precisa: \u00e8 uno strumento che aiuta ad aumentare il livello della propria consapevolezza, limitando cos\u00ec la possibilit\u00e0 di commettere ulteriori errori.\u00a0 Emozione e rielaborazione mnesica sono alla base  di quasi tutti i metodi psicoterapici. Basti pensare al setting psicoanalitico, che incoraggia la produzione libera di emozioni  e pensieri per riformularli in modo positivo. Anche  le terapie cognitivo-comportamentali lavorano sull\u2019interazione tra ricordi ed emozioni da mettere  al servizio della riappropriazione autobiografica  di segmenti della propria vita difficili da integrare. In questi contesti  la comparsa di emozioni nostalgiche pu\u00f2 essere  un indicatore positivo,  da sostenere anzich\u00e9 reprimere\u00bb.\u00a0 Lo stesso fenomeno \u00e8 stato rilevato in Cina nei confronti del periodo della Rivoluzione culturale (1966-1976): tutti erano costretti a uniformarsi a un unico stile di vita e molti soffrivano di denutrizione e\u00a0 povert\u00e0, eppure all\u2019inizio di questo secolo c\u2019\u00e8 stato un movimento nostalgico verso quegli anni, forse anche per le difficolt\u00e0 dovute alla rapidissima trasformazione della Cina.",
        "author": null,
        "date": "2024-04-13_19-46-03",
        "date_readable": "Saturday, 13 April 2024, 19:46:03"
    }
]